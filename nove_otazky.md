# Nové otázky

Veličina $x$ je souřadnice objektu na vodorovné ose v metrech. Objekt se pohybuje podél osy a veličina $x$ je tedy funkcí času minutách. Derivace je $$\frac {\mathrm dx}{\mathrm dt} = -5 \, \mathrm {m}/\mathrm {min}.$$ Jaká je interpretace této skutečnosti.

* Není možné odpovědět, chybí informace o hodnotě $x$.
* Objekt se pohybuje rychlostí pět metrů za minutu proti směru osy $x$.
* Objekt se pohybuje rychlostí pět metrů za minutu a tato rychost klesá. 
* Objekt se pohybuje rychlostí pět metrů za minutu ve směru osy $x$ a couvá.
* Otázka nedává smysl, derivace polohy je rychlost a ta nikdy nemůže být záporná.

Odpověď: Derivace říká, že souřadnice se zmenšuje každou minutu o pět metrů. To znamená, že objekt se pohybuje proti směru osy $x$ (k menším souřadnicím) rychlostí pět metrů za minutu.

----

Veličina $x$ je funkce času a udává průměr stromu jako funkci času. V jakých jednotkách může být vyjádřena derivace $\frac{\mathrm dx}{\mathrm dt}$?

* V milimetrech za rok. (Například přírůstek za jeden rok.)
* V letech na milimetr. (Například počet let nutných pro milimetrový přírůstek.)
* V milimetrech. (Například celkový přírůstek.)
* V letech. (Například stáří stromu.)

Odpověď: V milimetrech za rok. Jednotka derivace průměru podle času je podílem jednotky průměru (například milimetr) a jednotky času (například rok). Tedy milimetr lomeno rok, což vhodněji vyjadřujeme obratem milimetr za rok. (Podobně jako rychlost pohybu auta udáváme v kilometrech za hodinu.)

-----

Veličina $x$ udává průměr stromu v závislosti na vzdálenosti $h$ od paty stromu. Vyberte tvrzení, které nejlépe vystihuje situaci pro většinu stromů. 

* Derivace $\frac{\mathrm dx}{\mathrm dh}$ je záporná, protože ve větší výšce je strom štíhlejší. 
* Derivace $\frac{\mathrm dx}{\mathrm dh}$ je kladná, protože ve větší výšce je strom štíhlejší. 
* Derivace $\frac{\mathrm dx}{\mathrm dh}$ je kladná, protože ve větší výšce je více biomasy mezi patou stromu a zadanou výškou. 
* Derivace $\frac{\mathrm dx}{\mathrm dh}$ je kladná, protože vzdálenost mezi patou stromu a místem na stromě nemůže být záporná. 

Odpověď: Ve větší výšce je průměr stromu menší. Tedy průměr s rostoucí výškou klesá. To znamená, že derivace průměru jako funkce výšky je záporná. (Derivace průměru podle výšky je záporná.)

-------

Veličina $N$ udává velikost populace. Co udává derivace této veličiny podle času? Vyberte nejvhodnější tvrzení.

* Rychlost růstu, tj. celkový přírůstek za jednotku času. 
* Rychlost růstu, tj. čas nutný k zvětšení velikosti populace o jednotku. 
* Rychlost růstu, tj. převrácená hodnota času nutného k zvětšení velikosti populace o jednotku. 
* Rychlost růstu, tj. čas nutný k zvětšení velikosti populace o jednotku, vztažený na jednotkové množství populace a jednotku času.

Odpověď: Derivace velikosti populace podle času je rychlost růstu. Rychlost růstu něčeho v čase vnímáme jako změnu za jednotku času. Podle definice je změna kladná při přírůstku a derivace tedy je přírůstek za jednotku času.

------

Veličina $N$ udává velikost populace a její derivace podle času má numericky nízkou hodnotu, tj. je blíká nule. Co to znamená pro vývoj populace? Vyberte nehvhodnější tvrzení.

* Populace je malá, veličina $N$ je hodně pod nosnou kapacitou prostředí. 
* Velikost populace se prakticky nemění. Populace je blízko svého stacionárního stavu.
* Velikost populace je vysoká a mění se rychle (populace je přemnožená a rychle se dál množí).
* Velikost populace je vysoká a mění se rychle (populac eje přemnožená a množí se dál již pomalu).
  
Odpověď: Derivace je rychlost růstu a podle zadání je tato rychlost blízká k nule. Tedy populace se mění malou rychlostí, prakticky se nemění v čase. Jestli se jedná o velkou populaci či malou populaci není možné z informace o derivaci usuzovat, obě varianty jsou příppustné. Proto tvrzení, která operují s velikostí populace v absolutních číslech (malá resp. velká populace) nemohou být správnou odpovědí.

----

Populace o vleikosti $N$ produkuje toxiny, které zůstávají v životním prostředí a nerozkládají se. Rychlost produkce toxinů udává veličina $r$. Obě veličiny jsou funkcemi času, tedy $r=r(t)$ a $N=N(t)$. Jak je možné vyjádřit množství toxinů uvolněné od počátku po časový okamžik $T$?

* $\int_0^T r(t)\,\mathrm dt$
* $\int_0^T N(t)\,\mathrm dt$
* $\frac 1T \int_0^T r(t)\,\mathrm dt$
* $\frac 1N \int_0^T r(t)\,\mathrm dt$
* $\frac 1T \int_0^T N(t)\,\mathrm dt$
* $\frac 1N \int_0^T N(t)\,\mathrm dt$

Odpověď: V zadání je zadána rychlost růstu množství toxinů a úkolem je zjistit celkové množství těchto toxinů. To znamená, že je nutné integrovat rychlost na uvažovaném intervalu.

---

Které tvrzení nejlépe charakterizuje definiční vlastnosti inverzní matice?

* Řešení soustavy lineárních rovnic se čtvercovou maticí definuje invezní matici k matici soustavy.
* Součin matice a matice k ní inverzní je jednotková matice. 
* Inverzní matice má opačná znaménka a stejný determinant, jako matice původní.
* Inverzní matice má opačná znaménka a opačný determinant, jako matice původní.
* Determinant inverzní matice je převrácenou hodnotou determinantu matice původní.
* Inverzní matice k diagonální matici je diagonální a má v diagonále převrácené hodnoty prvků původní matice.


Odpověď: Součin matice a matice inverzní (pro obě pořadí) je roven jednotkové matici. Pokud nějaká matice tuto podmínku splňuje, je tímto inverzní matice definována jednoznačně pro libovolnou čtvercovou invertibilní matici. 

Z ostatních nabízených možností jsou některé možnosti nesmyslné a některé možnosti jsou sice pravidivými výroky, ale nemohou sloužit jako definiční vlastnost inverzní matice, protože by buď inverzní matici nedefinovaly jednoznačně nebo by definovaly inverní matici jenom pro úzkou třídu matic. Konkrétně, determinant inverní matice je převrácenou hodnotou determinantu původní matice, ale takových matic je celá řada. Podobně, inverzní matice k diagonální matici je sice matice s převrácenými hodnotami v diagonále, ale takto by se definice vztahovala jenom na matice diagonální a to je příliš úzká skupina matic.

---

Matice $A$ zobrazuje vektor $\vec u$ na sebe sama. Vyberte správní tvrzení. Pokud je správých tvrzení více, vyberte to, které obsahuje nejvíce informací. 

* Vektor $\vec u$ je vlastním vektorem příslušným vlastnímu číslu jedna. 
* Vektor $\vec u$ je vlastním vektorem příslušným vlastnímu číslu dva.
* Matice $A$ je jednotková. 
* Matice $A$ je diagonální. 
* Matice $A$ je kladná (pozitivně definitní). 
* Vektor $\vec u$ je jednotkovým vektorem.
* Vektor $\vec u$ míří ve směru některé ze souřadnicových os.

-----

Studené těleso bylo přinešeno do teplé místnosti. Jeho teplota $T$ roste v čase podle vztahu $$\frac{\mathrm dT}{\mathrm dt}=k(T-T_\infty),$$
kde $T_\infty$ je teplota místnosti a $k$ konstanta úměrnosti z Newtonova zákona ochlazování. Vyberte správné tvrzení o jednotkce konstanty $k$.

* Jednotkou konstanty $k$ je převrácená hodnota jednotky času, protože po součinu s teplotou musí mít pravá strana stejnou jednotku jako derivace teploty podle času a jednotka této derivace je podílem jednotky teploty a času.
* Jednotka konstanty $k$ je stejná jako jednotka času, protože po součinu s teplotou musí mít pravá strana stejnou jednotku jako derivace teploty podle času a jednotka této derivace je podílem jednotky teploty a času.
* Konstnata $k$ nemá žádnou jednotku, protože konstanty, které jsou ve fyzice konstantami úměrnosti, žádné fyzikální jednotky nemají. Nedpovídají totiž reálně měřitelným veličinám.
* Konstanta $k$ má stejnou jednotku jako je jednotka teploty, protože fyzikálně odpovídá rozdílu počáteční teploty a teploty místnoti.
* Konstanta $k$ má stejnou jednotku jako je jednotka teploty, protože fyzikálně odpovídá nárůstu teploty za jednotku času.
* Konstnata $k$ nemá žádnou jednotku, protože konstanty na levé straně rovnice je výraz udávaný v jednotkách teploty (derivace je rychlost růstu teploty) a na pravé straně musí vycházet stejná jednotka. 

Odpověď. Derivace na levé straně má jednotku rovnu podílu jednotky teploty a jednotky času. Na pravé straně musí být stejná jednotka. Protože napravo figuruje součin teplotního rozdílu (udává se ve stejných jednotkách jako teplota) s konstantou $k$, musí se jednotka času dostat do jmenovatele právě prostřednictvím konstanty $k$. Tedy jednotka této konstanty musí mít ve jmenovateli jednotku času.

----

Divergence vektorového pole je kladná a jedná se o numericky malou hodnotu (divergence je kladná a blíká k nule). Co je možné říci o tomto toku? 

* Tok v daném místě zesiluje, ale velmi slabě. O tom, jestli je to intenzivní nebo slabý není možné nic říci, obě monžosti mohou nastat.
* Tok je silný a v daném místě dále zesiluje, ale pomalu.
* Tok je slabý a v daném místě zesiluje. Není možné říci, zda zesiluje rychle nebo pomalu, obě možnosti mohou nastat.
* To je silný a v daném místě silně zesiluje. 
* Tok v daném místě zesiluje rychlostí související s velikostí tohoto toku. Tedy silný tok zesiluje rychle a slabý tok zesiluje pomalu.

Odpověď: Kladná divergence udává, že v daném místě tok sílí, tj. po směru toku je tento tok intenzivnější. Malá numerická hodnota udává, že tok zesiluje pomalu. Jestli je malý nebo velký však z divergence není možné určit, protože divergence se netýká hodnot toku, ale pouze jejich změn.

---

Uvažujme jednorozměrný případ a tok tepla. 
Stav je definován teplotou $T$, která prostřednictvím záporně vzatého gradientu dává do pohybu tok tepla a divergence toku určuje rychlost s jakou tok v daném místě sílí. Představme si, že fyzikálně stejnou situaci popisujeme v souřadné soustavě, ve které otočíme směr osy. Teplota zůstane samozřejmě stejná, ale co se stane s tokem a jeho divergencí. Která z veličin se změní? Vyberte správnou odpověď a správý argument.

* Gradient teploty a tok tepla změní znaménko (pokud tok tepla směroval po směru osy, po otočení osy bude směrovat proti směru) a divergence toku si znaménko zachová (divergence nezávisí na souřadné soustavě).
* Gradient teploty, tok tepla i divergence toku zůstanou stejné, protože jde o fyzikálně stenou situaci. 
* Gradinet teploty změní znaménko, protože pokud rostl ve směru osy, po otočení osy bude ve směru osy klesat. Tok tepla i jeho divergence zůstanou, protože popoisují fyzikální realitu a ta je nezávislá na volbě souřadné soustavy.
* Gradient teploty zůstae stejný, protože pořád jde o derivaci podle polohy. Tok tepla změní znaménko, protože pokud směřoval původně ve směru osy, po otočení osy bude směřovat v protisměru. Protože tok změní znaménko, díky linearitě změní znaménko i divergence.

Odpověď: Při derivaci podle nové souřadnice se změní bude derivace v nových souřadnících vycházet s opačným znaménkem. Například pokud osa původně směřovala zleva doprava a teplota rostla zleva doprava, byla derivace podle polohy kladná. Po otočení osy bude derivace sledovat změnu teploty zprava doleva a v tomto směru teplota klesá. 

Tok je záporně vzatý gradient a pokud změní znaménko gradient, změní znaménko i tok. 

Divergence je derivace toku a stejně jako u gradientu, i zde derivace po otočení změní znaménko. Protože divergence je tedy (až na násobek difuzním koeficientem a záporným znaménkem) druhá derivace teploty, dojde k dvojí změně znaménka a divergence zůstane stejná. To plně koresponduje s tím, že divergence je operátor nezávisející na souřadnicích, ale udává, jak tok roste v daném místě, bez ohledu na orientaci os.

---

Sledujeme změny teploty v homogenní stěně. Stěna o tloušťce 40cm odděluje dvě prostředí o teplotě 0 a 20 stupňů Celsa. Vlevo je studené a vpravo teplé prostředí, osa $x$ směřuje doprava. Teplota ve stěně se ustálila a s časem se nemění, teplota je tedy funkcí pouze polohy ve stěně. Jaká bude derivace teploty podle polohy, tj. jaká bude hodnota $\frac{\mathrm dT}{dx}?$ 

* $0.5 ^\circ\mathrm C/\mathrm {cm}$ (podíl změny teploty a intervalu, na kterém tato změna nastala)
* $2 \,\mathrm{cm}/^\circ\mathrm C$ (podíl tloušťky stěny a změny teploty)
* $20 ^\circ\mathrm C$ (změna teploty)
* $-0.5 ^\circ\mathrm C/\mathrm {cm}$ (podíl změny teploty a intervalu, na kterém tato změna nastala a se zohledněním znaménka vyjadřujícího směr poklesu)
* $-20 ^\circ\mathrm C$ (změna teploty se započtením znaménka zohledňujícího směr poklesu)
* $-2\, \mathrm{cm}/^\circ\mathrm C$ (podíl tloušťky stěny a změny teploty, druhé z toho ještě se započtením poklesu směrem od teplejšího prostředí)

Odpověď: Při derivaci teploty podle $x$ se zajímáme o rychlost růstu teploty jako funkce proměnné $x$. Osa $x$ míří doprava, tedy směrem, kterým teplota roste. Nárůst je 20 stupňů Celsia a je na úseku 40 centimetrů. Pro rychlost růstu tento nárůst musíme přepočítat na jeden centimetr, což činí $$\frac {20\,{}^{\circ}\mathrm{C}}{40\,\mathrm{cm}}=0.5 ^\circ\mathrm {C}/\mathrm {cm}.$$ 

---

Veličina $T$ udává teplotu vody v závislosti na čase. Derivace je $\frac {\mathrm dT}{\mathrm dt} = 20\,{}^\circ\mathrm{C}/\mathrm{min}$. Co je možné z této informace vyčíst? Pokud je více možností, vyberte tu, která nese nejpodrobnější informace.

* Teplota vody roste (okamžitou) rychlostí 20 stupňů Celsia za minutu. 
* Teplota vody roste (okamžitou) rychlostí 20 stupňů Celsia za minutu. Za minutu bude teplota o 20 stupňů vyšší (pokud voda nedospěje k bodu varu). 
* Teplota vody je menší než 80 stupňů Celsia a roste (okamžitou) rychlostí 20 stupňů Celsia za minutu.
* Teplota vody je větší než 20 stupňů Celsia a roste (okamžitou) rychlostí 20 stupňů Celsia za minutu.
* Teplota vody je 20 stupňů Celsia a do tohoto stavu se ohřívala přibližně minutu.

Odpověď: **Derivace teploty vody podle času vyjadřuje okamžitou rychlost, jak rychle roste teplota vody. Tedy jaká je změna za jednotku času v daném okamžiku** Nic více. 

Zejména je dobré si uvědomit následující.
* Není možné říci, jaká bude teplota za minutu, protože není jisté, že během minuty se rychlost nezmění. 
* Není možné ani říci, jaká teplota je, jestli nízká nebo vysoká. 
  * V derivaci je informace o změnách funkčních hodnot, o hodnotách samotných derivace informaci nenese. 
  * Rychlostí dvacet stupňů Celsia za minutu se může ohřívat studená i horká voda. 
  * Dokonce se touto rychlostí může ohřívat i voda těsně před varem, protože se jedná o rychlost okamžitou a celý proces nemusí trvat celou minutu.

  -----
  
Co je výsledkem součinu matice $n\times n$ a $n$-rozměrného sloupcového vektoru (v tomto pořadí)?

* Sloupcový vektor. Toto využíváme k tomu, že pomocí matic je možné zapisovat zobrazení vektorů na vektory.
* Skalární číslo. Toto využíváme při výpočtu skalárního součinu vektorů a při určování jejich odchylky.
* Řádkový vektor. Toho využíváme při transformacích tenzorových veličin do jiných souřadných soustav.
* Soustava lineárních rovnic. Toho využíváme pro efektivní a krátký zápis soustav libovolné dimenze na jednom řádku.
* Součin není definovaný.

  -----
  
Co je výsledkem součinu matice $n\times n$ a $n$-rozměrného řádkového vektoru (v tomto pořadí)?

* Součin není definovaný.
* Sloupcový vektor. Toto využíváme k tomu, že pomocí matic je možné zapisovat zobrazení vektorů na vektory.
* Skalární číslo. Toto využíváme při výpočtu skalárního součinu vektorů a při určování jejich odchylky.
* Řádkový vektor. Toho využíváme při transformacích tenzorových veličin do jiných souřadných soustav.
* Soustava lineárních rovnic. Toho využíváme pro efektivní a krátký zápis soustav libovolné dimenze na jednom řádku.

---

Která matice reprezentuje otočení o pravý úhel proti směru hodinových ručiček?

* $\begin{pmatrix}0&-1\\1&0\end{pmatrix}$
* $\begin{pmatrix}0&1\\-1&0\end{pmatrix}$
* $\begin{pmatrix}1&0\\0&1\end{pmatrix}$
* $\begin{pmatrix}-1&0\\0&1\end{pmatrix}$
* $\begin{pmatrix}-1&0\\0&-1\end{pmatrix}$
* jiná matice než jsou nabízené
* uvedenou transformaci není možné zapsat pomocí maticového součinu


---

Čím se vyznačuje matice, která má vlastní směry ve směru souřadných os? Pokud je více tvrzení pravdivých, vyberte to, které nese nejvíce informací.

* Matice je diagonální.
* Matice je diagonální a v hlavní diagonále má odpovídající vlastní čísla.
* Matice má v hlavní diagonále odpovídající vlastní čísla.
* Matice má v hlavní diagonále odpovídající vlastní čísla, ostatní prvky matice jsou kladné.
* Matice má v hlavní diagonále odpovídající vlastní čísla a determinant je roven největšímu z těchto čísel.
* Matice má v hlavní diagonále odpovídající vlastní čísla a determinant je roven nejmenšímu z těchto čísel.

Odpověď: **Matice je diagonální s diagnonálou tvořenou vlastními čísly.** Mimodiagonální prvky jsou tedy nulové. Determinant diagonální matice je roven součinu prvků v diagonále a tedy nemůže být roven největšímu nebo nejmenšímu z vlastních čísel (s výjimkou speciálního případu, kdy ostatní vlastní čísla jsou v absolutní hodnotě rovny jedné)

----

Některé materiálové vlastnosti se nedají popsat pouze pomocí skalárních čísel a vektorů, ale je nutné použít i matice (tenzory). Proč? V jakých případech stačí skalární materiálové konstanty a v jakých případech jsou nutné tenzorové (maticové) konstanty?

* Tenzory používáme tam, kde podnětem a odezvou jsou vektorové veličiny, které nemusí nutně mít stejný směr. Tedy při popisu dějů v anizotropních materiálech.
* Tenzory používáme tam, kde materiál nemá ve všech bodech stejné vlastnosti, ale je nehomogenní. V jednom místě může být odezva na stejný podnět jiná, než v místě o kousek vedle.
* Tenzory používáme tam, kde se pracuje se dvou rozměrnými nebo trojrozměrnými veličinami. Pouze při popisu jednorozměrných úloh se obejdeme bez tenzorů.
* Tenzorovost veličin je matematický trik k efektivnímu zápisu vícedimenzionálních úloh. Nemá odraz v reálných měřitelných materiálových vlastnostech. Podle důkladnosti popisu můžeme tenzorovost uvažovat, či nemusíme.

Odpověď. Tenzory používáme tam, kde podnětem a odezvou jsou vektorové veličiny, které nemusí nutně mít stejný směr. Toto nastává v anizotropních materiálech. Homogenita a počet dimenzí jsou na tomto nezávislé. Nehomogenní a trojrozměnré materiály nemusíme popisovat pomocí tenzorů, pokud jsou izotropní.

---

Soustava lineárních rovnic $$AX=B$$ má regulární matici soustavy $A$ a sloupec pravých stran $B$. Jaké je řešení soustavy?

* $X=A^{-1}B$
* $X=\frac{B}{A}$
* $X=BA^{-1}$
* $X=B^{-1}A$
* $X=\frac 1{|A|}B^{-1}$
* $X=A^{-1}B A$

---

Rovnice samočištění jezer má tvar 
$$\frac{\mathrm dy}{\mathrm dt}=-ky,$$
kde $y$ je množství nečistot a $k$ je konstanta spojená s vydatností průtuoku a odtoku a s objemem jezera. Pro praktické využití je vhodné, dát konstantě $k$ odpovídající praktický význam. Vyberte správnou variantu.

* Konstanta $k$ udává rychlost úbytku nečistot v situaci, kdy nečistot v jezeře je jednotkové množství.
* Konstanta $k$ udává rychlost úbytku nečistot na počátku procesu.
* Konstanta $k$ je čas nutný k vyplavení poloviny nečistot.
* Konstanta $k$ je čas nutný k vyplavení jednotkového množství nečistot.
* Není možné odpovědět dokud nejsou specifikovány jednotky, ve kterých se měří množství nečistot.

Odpověď: Vyjádření je zřejmé z toho, že pokud $y=1$, rovnice se redukuje na  $$\frac{\mathrm dy}{\mathrm dt}=-k,$$ tj. $k$ je rychlost úbytku nečistot. Správná odpověď je: **Konstanta $k$ udává rychlost úbytku nečistot v situaci, kdy nečistot v jezeře je jednotkové množství.**

---

Vyberte správné tvrzení o roli stabilních a nestabilních stacionárních bodů u autonomní diferenciální rovnice  $$\frac{\mathrm dy}{\mathrm dt}=f(y).$$

* Každé nekonstantní ohraničené řešení konverguje k některému ze stabilních stacionárních bodů.  Nestabilní stacionární body oddělují oblasti přitažlivosti jednotlivých stacionárních bodů.
* Každé nekonstantní ohraničené řešení konverguje buď k některému ze stabilních nebo k některému z nestabilních stacionárních bodů. Oblasti přitažlivosti těchto bodů jsou symetricky rozložené okolo každého z nich.
* Každé nekonstantní řešení osciluje mezi jedním stabilním a jedním nestabilním stacionárním bodem.
* Každé nekonstantní řešení osciluje mezi dvěma stabilními stacionárními body.
* Každé nekonstantní řešení osciluje mezi konečně mnoha stabilními stacionárními body.


----

Veličina $T(x,y)$ udává teplotu v místě o souřadnicích $x$, $y$, kde počátek soustavy souřadnic je na křižovatce před budovou B na MENDELU, osa $x$ míří na východ a osa $y$ na sever. Teplotu měříme ve stupních Celsia, souřadnice v kilometrech. Gradient teploty v počátku je $\nabla T(0,0)=(-1,1) {}^\circ\mathrm{C}/\mathrm{km}$. Jak tuto skutečnost můžeme interpretovat pro uvedenou situaci?

* Na křižovatce před budovou B teplota roste severozápadním směrem rychlostí přibližně $1.4$ stupně Celsia na kilometr.
* Severozápdně od křižovatky před budovou B (kilometr na sever a kilometr na západ) je teplota maximální.
* Situace není reálná, gradient značí nárůst veličiny a nemůže mít záporné znaménko.
* Situace není reálná, teplota by současně musela růst (o jeden stupeň Celsia na kilometr) západním i severním směrem, což v praxi nemůže nastat. Jedna z komponent gradientu musí být nulová.

---

Veličina $T(x,t)$ udává teplotu v čase $t$ a v hloubce $x$ pod povrchem homogenní stěny, měřeno ze vnitřku budovy ven. (Uvnitř budovy je na povrchu stěny hodnota $x$ nulová a na vnějším povrchu budovy je rovna tloušťce stěny.) Obě paricální derivace $\frac{\partial T}{\partial t}$ a $\frac{\partial T}{\partial x}$ jsou nulové. V jaké situaci toto může nastat?

* Paricální derivace jsou nulové, pokud se teplota nemění v čase ani v profilu stěny. Například pokud vnitřek i vnějšek budovy mají stejnou teplotu a teplota zdi se ustálila na této společné hodnotě.
* Situace nemůže nastat, teplotní profil v homogenní stěně je lineární a paricální derivace podle polohy je vždy nenulová. 
* Situace nemůže nastat, ve stěně neustále probíhá přenos energie mezi vnějším a vnitřním prostředím a derivace podle času nebude nikdy nulová.
* Parciální derivace budou nulové, pokud bude mít teplota lokální extrém. Například v situaci, kdy horká stěna odděluje dvě studená prostředí.

---

Vyberte tvrzení, které vhodně ilustruje větu o nezávislosti.

Pro připomenutí, konzervativní vektorové pole je pole, kde integrál nezávisí na integrační cestě a skalární potenciál vektorového pole je taková skalární funkce, že její gradient je roven zadanému vektorovému poli.

* Vektorové pole je konzervativní, jestliže je jeho rotace nulová. V takovém případě má pole skalární potenciál a křivkový integrál po libovolné křivce je možné vypočítat jako rozdíl skalárních potenciálů v koncovém a počátečním bodě křivky. 
* Vektorové pole, které má skalární potenciál, umožňuje vypočítat rotaci tohoto vektorového pole prostřednictvím křivkového integrálu. 
* Nenulová rotace vektorového pole indikuje, že pole má skalární potenciál. Takové vektorové pole není konzervativní a křivkový integrál se redukuje na Riemannův integrál skelárního potenciálu.
* Je-li rotace skalárního potenciálu nulová, je vektorové pole konzervativní. Křivkový integrál podál libovolné křivky je poté možno určit jako Riemannův integrál skalárního potenciálu, případně jako křivkový integrál gradientu rotace.